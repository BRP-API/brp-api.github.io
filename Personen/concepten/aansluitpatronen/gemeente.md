## De gemeente sluit aan
Houd jij je bezig met de verstrekking van persoonsgegevens aan binnengemeentelijke afnemers? Of werk je aan een taaksysteem voor gemeenten? Bedenk dan dat een gemeente *verstrekker* is van persoonsgegevens en informatieproducten aan binnengemeentelijke afnemers. Daarvoor gebruikt een gemeente de BRP API, waarmee zij de BRP-V kan *raadplegen*. Daarom is het belangrijk dat jouw gemeente regie voert op de aansluiting op de BRP API, de autorisaties van aangesloten taaksystemen, en beschikt over de logging en de protocollering van alle bevragingen.

## Veilig gebruik van de BRP API
Veilig gebruik van de BRP betekent dat gemeenten zorgen dat:
1. uitsluitend geautoriseerde gebruikers van taakapplicaties toegang krijgen.
2. gebruikers uitsluitend toegang krijgen tot gegevens waarvoor zij doelbinding hebben en zijn geautoriseerd.
3. alle bevragingen van binnengemeentelijke afnemers worden gelogd om ongeautoriseerd gebruik op te sporen
4. alle bevragingen worden geprotocolleerd om overzichten te leveren als een burger daar om vraagt.
